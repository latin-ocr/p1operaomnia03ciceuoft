4 PRAEFATIO.

latus esse. Exemplum nostrum hujus editionis operum
omnium caret epistolis: sed quia ejus repetitio est in
Ascensiano‚ hine ejus indolem cognoscere licuit. Et
haec quidem seculi quintidecimi exempla sunt, quibus
usus sum. .

Iis igitur comparandis hoc primum didici, principes illos
textus Ciceroniani emendatores iis exemplis aut omnino
non, aut tantum uno et altero, nee denique satis diligenter
usos esse. Romano quidem exemplo nullum omnino usum
esse, liquido pronunciare possum. Nam nemo eorum om-
nium ejus mentionem facit, aut ejus usum commemorat,
cum et pro conjecturis interdum proponant lectiones, quae
iu eo sunt3 aut lectiones novas afferant, quas in nullo edito
exemplo esse dicant, cum sint in illo exemplo3 aut haereant
in vulgata lectione, cum per illud exemplum se potuissent
expedir03 aut denique vitia non viderint, quae illo admoniti
tollere potuissent. Uno et altero exemplo defungar. In
L. IX. ep. 22. ad Paeturn est locus, ubi Cicero narrat, ali-
quem in senatu perobscene dixisse, culpam hanc majorem an
illam dicam? Hic quidam haerent in verbo culpam. Grute-
rus memorat, Politianum in libro suo corrigi voluisse pul-
pam. Enimvero id ipsum verbum est in exemplo Romano:
quod ego sine haesitatione in textum recepi. Tum XV. 4.
quam Victorius quidem lectionem pro conjectura sua adfert,
omnino iis, notabilem illam, Gebhardus autem dicit esse in
Ms. Vaticano, ea ipsa est in illo Romano exemplo: unde et
conjici potest, id ex illo maxime libro Vaticano ductum
esse. Idem reperi de exemplo Mediolanensi, quod ego cum
Romano emendatissimum cognovi. Nemo ejus mentionem
feeit, nemo ex eo profecit, cum in eo sint plura vulgatis
meliora, ut e notis nostris licebit cognoscere. Quocunque
pretio exemplum Jensonianum vel ipsum redemissem, vel
ejus usum: sed nulla neutrius facultas data cst. Nempe
reliqua sunt talia veterum scriptorum exempla: sed latent
in bibliothecarum tum privatarum, tum publicarum inprimis
tenebris, et oculis usibusque eruditorum subtrahuntur3 nisi
si dominorum vel vivorum, quod tamen raro fit, liberalitate
idoneis viris innotescunt, vel morte in lucem redeunt: veluti
nuper in manus meas venit exemplum librorum de Oratore,-

..2-20-75.. z· ⁹5- - 4

