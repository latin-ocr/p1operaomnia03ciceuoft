7

84 EPIST. LIBER QUARTUS

deficiunt, quae ceteris, quorum mihi' exempla propono, si-
mili in fortuna non defuerunt. Nam et Q. Maximus, qui
filium consularem, clarum virum, et magnis rebus gestis,
amisit3 et L. Paullus, qui duo septem diebus3 et 25 vester
Gallus, et M. Cato, qui summo ingenio, summa virtute
filium perdidit, iis temporibus fuerunt, ut eorum luctum
ipsorum dignitas consolaretur ea, quam ex republica conse·
quebantur. Mihi autem, amissis ornamentis iis, qnae ipse
commemoras, quaeque eram maximis laboribus adeptus:
unum manebat illud solatium, quod ereptum est. Non ami-
corum negotiis, non reipublicae procuratione impedieban-
tur cogitationes meae: nihil in foro agere libebat: adspi-
cere curiam non poteram: existimabam, id quod erat, om·
nes me et industriae meae fruetus et fortunae perdidisse.
Sed, cum cogitarem, liaec mihi tecum, 26et cum quibusdam
esse communia3 et cum frangerem jam ipse me, cogerem-
que illa ferre toleranter: habebam quo confugerem, ubi
conquiescerem, cujus in sermone et suavitate omnes curas
doloresque deponerem. N unc autem, hoc tarn gravi vulnere,
'etiam illa, quae consanuisse videbantur, recrudescunt. Non
enim, ut. tum me a republica moestum domus excipiebat,
quae levaret: sic nunc domo moerens ad rempublicam con-

.fugere possum, ut in ejus bonis acquiescam. Itaque et
·domo absum, et foro, quod nec eum dolorem, quem a repu-

blica capio, domus jam consolari potest, nec domesticum
respublica. Quo magis te exspecto, teque videre quam pri-
mum cupio. Major mihi levatio afferri nulla potest, quam
conjunctio consuetudinis sermonumque nostrorum: quam-
quam sperabam, tuum adventurn (sic enirn audiebam) ap-
propinquare. Ego autem cum multis de causis te exopto
quam primum videre: tum etiam, ut ante commentemur
inter nos, qua ratione nobis traducendum sit hoc tempus,
quod est totum ad unius voluntatem accommodandum, et
prudentis, et liberalis, et (-ut perspexisse videor) nec a me
alieni, et tibi amicissimi. Quod cum ita sit, magnae est ta-
men deliberationis, quae ratio sit ineunda nobis, non agendi
aliquid, sed illius concessu et beneficio quiescendi. Vale.

ARGUMENTUM.

,Laudato consilio et prudentia Marcelli, qui abesse a patria perpetuo
· volebat ; suadet nihilo vu’nus, ut revertatur, quia id facile impe-
’ trare α Caesare possit: nec tutius alibi, uec melius vivat, quam in
’ patria et apud suos.

25 vester Ga'tlus] Nempe is, qui e 26 eccum quibusdam] Sic accipien-
⁴gente Sulpicia fuit: nam est et alius dum, ut saepe aliquis dicitur. nempe
ex Aquilia. v. Clav. male-Mss. quidam aliis quibusdam.
ut Gu. et edd. quaedaui veteres noster.

