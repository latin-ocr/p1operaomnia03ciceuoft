AD SER’. SULPICIUM, ET CETEROS. 91

combussimus: posteaque curavimus, ut iidem Athenienses
in eodem loco monumentum ei marmoreum faciendum lo·
carent. Ita, quae nostra officia fuerunt, pro collegio et
propinquitate, et vivo et mortuo omnia ei 'praestitiinus.b.

Vale. D. pr. Kal. Jun. Athenis.
¹ ARGUMENTUM. 13

,Exsulantem Nigidium consolatur, quantum potest qui in eadem causa
suit. Spem ίαηιεη futuri reditus ex certis signis facit .· conditionis
pristina: facere non potest. Ideoque utramque fortunam ex aequo
ferendam hortatur.

M. T. C. S. D. P. NIGIDIO FIGULO.
QUAERENTI mihi jamdiu, quid ad te potissimum scribe-

rem: non modo certa res nulla, sed ne genus quidem litte-
rarum usitatum veniebat in mentem. Unam enim 41par-
tem et consuetudinem earum epistolarum, quibus, secundis
rebus, uti solebamus, tempus eripuerat: perfeceratque for-
tuna, ne quid tale scribere possem, aut omnino cogitare.
Relinquebatur triste quoddam et miserum, et his tem pori-
bus consentaneum genus litterarum: id quoque deficiebat
me: in quo debebat esse aut promissio auxilii alicujus, aut
consolatio doloris tui. Quod pollicerer, non erat. ipse enim
pari fortuna abjectUS, aliorum opibus casus meos sustenta-
bam, saepiusque mihi veniebat in mentem queri, quod ita
viverem, quam gaudere, quod viverem. Quamquam enim
nulla me ipsum privatim pepulit insignis injuria, nec mihi
quidquam tali tempore in mentem venit optare, quod non
ultro mihi Caesar detulerit: tamen nihilominus eis conficior
curis, ut ipsum, quod maneam in vita, peccare me existi-
mem. careo enim cum familiarissimis multis, quos aut mors
eripuit nobis, aut distraxit fuga, tum omnibus amicis, quo-
rum benivolentiam nobis conciliarat per me quondam, te
socio, defensa respublica, versorque in eorum naufragiis et
bonorum direptionibus; nec audio solum, quod ipsum esset
miserum, sed etiam video, quo nihil est acerbius, eorum
fortunas dissipari, quibus nos olim adjutoribus illud incen- p. 5⁸1.
dium exstinximus: et, in qua urbe modo gratia, auctoritate, ³·
gloria floruimus, in ea nunc iis quidem omnibus caremus.
Obtinemus ipsius Caesaris summam erga nos humanitatem.
sed ea plus non potest, quam vis et mutatio omnium rerum
atque temporum. Itaque orbus iis rebus omnibus, quibus
et natura me, et voluntas, et consuetudo assuefecerat3 cum
ceteris, ut quidem videor, tum mihi ipse displiceo. Natus
enim ad agendumsemper aliquid dignum viro, nunc non
modo agendi rationem nullam habeo, sed ne cogitandi qui-

41 partem] v. Clav. in pars, extr.

