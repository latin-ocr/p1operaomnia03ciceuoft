AD CN. PLANCUM ET CETEROS. 239

tate reipublicae virorum talium. Incumbe, per deos im-
mortales, in eam curam, et cogitationem, quae tibi sum-
mam dignitatem et gloriam afferat. Unus autem est, hoc
praesertim tempore, per tot annos ’lrepublica devexata,
ὅ republica bene gerenda cursus ad gloriam. Haec amore
magis impulsus scribenda ad te putavi, quam quo arbitrarer
te monitis et praeceptis egere. Sciebam enim, ex iisdem te
haec haurire fontibus, ex quibus ipse hauseram. Quare
modum faciam. Nunc tantum significandum putavi3 ut
potius amorem tibi ostenderem meum, quam ostentarem
prudentiam. Interea, quae ad dignitatem tuam pertinere
arbitrabor, studiose diligenterque curabo.

ARGUMENTUM. 4
Gratias agit Ciceroni, quod se acl verissima: gloriae studium sit adhor-
tatus, seque in reipublicae potestate jore pollicetur.

PLANCUS CICERONI.
GRATISSIMAE mihi tuae litterae fuerunt, quas ex Furnii

sermone te scripsisse 9 animadverti. Ego autem praeteriti
temporis excusationem affero, quod te profectum audieram ε
nec multo ante redisse scivi, quam ex epistola tua cognovi.
Nullum enim in te officium, ne minimum quidem, sine ma-
xima culpa videor posse praeterire. in quo tuendo habeo
causas plurimas, vel paternae necessitudinis, vel meae a pue-
ritia observantiae, vel tui erga me mutui amoris. Quare,
mi Cicero, quod mea tuaque patitur aetas, persuade tibi, te
unum esse, in quo ego colendo ¹0 patriam mihi constituerim
sanctitatem. Omnia igitur tua consilia mihi non magis
prudentiae plena, quae summa est, videntur, quam fidelita-
tis, quam ego ex mea conscientia metior. Quare si aut ali· b.
ter sentirem, certe admonitio tua me reprimere, aut, si du-
bitarem, hortatio impellere posset, ut id sequerer, quod tu
optimum putares. Nunc vero quid est, quod me in aliam
partem trahere possit? Quaecumque in me bona sunt, aut
fortunae beneficio tributa, aut meo labore parta, etsi a te
propter amorem carius sunt aestimata: tamen vel inimicis-

7 rep. devexam] Sic Victor. et post
Gruterus eorumque imitatores. Edd.
pr. habent dejecta. illud sine dubio
melius est. Sed usitatius est divexata,
η ut et nonnulli edidere.

8 reip. bene ger. cursus α. g.] Se-
cundum hanc lectionem sensus est,
unam tantum rationem reip. bene ge-
rendae esse, quae gloriam afferre possit,
nempe libertate defendenda ac restitu—
enda. Sed si in genere voluit dicere,
quod certe voluit, per solam reip. bo·
nam administrationem gloriam peti
posse: legendum est, republ. bene ge-

renda, et sic alibi Cicero dicit. vi-
detur sic dare voluisse ed. Med. quae
habet rep. benegerendae. Ego vero sic
edere non dubitavi.

9 animadverti] Sic Ms. noster, Gn.
1. 2. et edd. veteres. Sic semper etiam
libris nondum inspectis legendum pu-
tavi, latinitate postulante. Animad-
verto irrepsit errore in ed. Gruteri,
nec Gronovio nec Graevio animadver-
sum, in cujus var. lect, nihil notatum.

10 patria-m sathitdtem] v. Clavis
in Patrius.

