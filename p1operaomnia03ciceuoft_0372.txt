47

358 EPiST. LIBER TERTIUSDECI'MUS
ARGUMENTU M .

Egnatium, communem amicum, commendat.

M. T. C. SILIO S. P. D.

QUID ego tibi commendem cum, quem tu ipse diligis?
Sed tamen, ut scires, eum a mc non diligi solum, verum
etiam amari, ob eam rem tibi haec scribo. Omnium tuo-
rum officiorum, quae et multa et magna sunt, mihi gratis-
simum fuerit, si ita tractaris Egnatium, ut sentiat, et se a
me, et mc a te amari. Hoc te vehementer etiam atque et-
iam rogo. Illa nostra scilicet ceciderunt. Utamur igitur
vulgari consolatione. Quid, si melius hoc? Sed haec coram.
Tu fac, quod facis, ut me ames, teque amari a me scias.

48 ARGUMENTUM.

Cilicia> quoestori omnes Cyprios et in primis Paphios commendat.

M. T. C. C. SEXTILIO RUFO QUAEST. S. P. D.
OMNES tibi commendo CypriOS‚ sed magis Paphios:

quibus tu quaecumque commodaris, erunt mihi gratissima.
quue facio libentius, ut eos tibi commendem, quod et tuae
laudi, cujus ego fautor sum, conducere arbitror, 79cum
primus in eam insulam quaestor veneris, ea te instituere,
quae sequantur alii: quae, ut spero, facilius consequere, si
et 80 P. Lentuli, necessarii tui, legem, et ea, quae a me
constituta sunt, sequi volueris. Quam rem tibi confido
magnae laudi fore.

49 ARGUMENTUM.

b.

Q. Pompeium ita proconsuli Curio commendat, ut quasi propter fami—
liaritatem postulet.

CICERO CURIO PROC. S. P. D.

Q. POMPEIUS, Sext. F. multis et veteribus causis ne-
cessitudinis mihi conjunctus est. Is, cum antea meis com-
mendationibus et rem, et gratiam, et auctoritatem suam
tueri consuerit: nunc profectO, te provinciam obtinente,
meis litteris assequi debet, ut nemini se intelligat commen-
datiorem umquam fuisse. Quamobrem a te majorem in
modum peto, ut, cum omnes meos aeque ac tuos observare,
pro nostra necessitudine, debeaS, hunc in primis ita in tuam
fidem recipias, ut ipse intelligat, nullam rem sibi majori
usui, aut ornamento, quarn meam commendationem esse
potuisse.

79 cum primus—quoesror &c.] sc. 80 P. Lentuli—legem] Quam fe-
Cypro occupata e lege Clodia, et in cit, cum Proc. Cilic-iae esset, cui Cy-
proxinciae sormam redacta. nempe prus adjuncta erat, unde et mox a
ante non fuerat quaestor proprius, Cicerone Ciliciae Proc. constituta me-
sed quaestor Ciliciae idem Cypri fue- morantur. Proprie autem leg-it no·
rat. mine dicitur formula Provinciae.

